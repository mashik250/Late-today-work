ভারতের মধ্য প্রদেশের শিবপুরীর কাছে ভারতীয় বায়ুসেনার একটি বিমানের ‘নন-এক্সপ্লোসিভ এরিয়াল স্টোর’ ভুলবশত নিচে পড়ে গিয়ে, স্থানীয় একটি বাড়িতে ব্যাপক ক্ষয়ক্ষতি ঘটায়। এই ঘটনায় ওই বাড়িটির ব্যাপক ক্ষয়ক্ষতি হয়। আজ সন্ধ্যার পর এই ঘটনার দায় স্বীকার করে এক বিবৃতি প্রকাশ করেছে ভারতীয় বায়ু সেনা। ভারতীয় বায়ু সেনা এই বিবৃতিতে দুঃখ প্রকাশ করে জানিয়েছে, “এই অনিচ্ছাকৃত ঘটনায় যে পরিমান সম্পত্তির ক্ষয়ক্ষতি হয়েছে, আমরা তার জন্য দুঃখিত। ইতিমধ্যেই এই ঘটনাটি নিয়ে তদন্তের নির্দেশ দেওয়া হয়েছে।”
