হেফাজতে ইসলাম বাংলাদেশ উত্তরা জোনের বিশাল প্রতিবাদ সভা ও বিক্ষোভ মিছিল অনুষ্ঠিত 

আজ (২৫ এপ্রিল, ২০২৫ঈ.) রোজ শুক্রবার উত্তরা ৩ নং সেক্টর আজমপুরস্থ আমির কমপ্লেক্স চত্বরে হেফাজত উত্তরা জোনের সভাপতি আল্লামা নাজমুল হাসান কাসেমী ও সদস্য সচিব মুফতী কিফায়াতুল্লাহ আযহারীর সার্বিক তত্ত্ববধানে, মুফতী গিয়াস উদ্দীন আল মাদানী ও মাওলানা আমির উদ্দীন ফয়জীর যৌথ সঞ্চালনায় এক বিশাল সমাবেশ ও প্রতিবাদ সভা অনুষ্ঠিত হয়। 

বক্তারা তাদের বক্তব্যে অন্তর্বর্তীকালীন সরকারকে হুঁশিয়ারী দিয়ে বলেন, আগামী ৩ মে সোহরাওয়ার্দী ময়দানে অনুষ্ঠিতব্য হেফাজতে ইসলামের মহাসমাবেশের জনসমুদ্র দেখার পূর্বেই কুরআন বিরোধী নারী কমিশন বাতিল করতে হবে। বহুত্ববাদ ও ধর্মনিরপেক্ষতার মতো কুফুরী মতবাদ সংবিধানে রাখার সুপারিশ বাতিল করতে হবে। বিরানব্বই ভাগ মুসলমানের এই বাংলাদেশে সংবিধানে এক আল্লাহর উপর আস্থা ও বিশ্বাসকে পুনর্বহাল করতে হবে। 
বক্তারা আরও বলেন, ইসলাম বিরোধী নারী কমিশনের কার্যক্রম দেখে মনে হচ্ছে-তারা কুরআনকে টার্গেট করে কাজ করে যাচ্ছে। নাস্তিকতাকে প্রতিষ্ঠা করার জন্য দেশকে অস্থিতিশীল বানানোর পাঁয়তারা করে যাচ্ছে। অতএব গোটা কমিশনকেই বাতিল করতে হবে।
