সন্তোষ শর্মা ইস্যুতে জামাত যতটা ক্রিটিসিজমের শিকার হয়েছে, চট্টগ্রাম বন্দর রক্ষা ইস্যুতে তার সিকিভাগ এপ্রিসিয়েশনও পায়নি। অথচ সন্তোষ এবং চট্টগ্রাম বন্দর― দুটোই জামাতের নতুন রাজনীতির অংশ। প্রথমটি কিছুটা পাবলিক পালস বিরোধী এবং দ্বিতীয়টি পাবলিক পালসের স্বপক্ষে; দেশের স্বার্বভৌমত্ত্বের পক্ষে। 

আওয়ামীলীগ আমল থেকেই পরিকল্পনা ছিল চট্টগ্রাম পোর্ট বিদেশিদের হাতে তুলে দেওয়া হবে। বিশেষ করে বন্দরের দুটি গুরুত্বপূর্ন জেটি CCT এবং NCT

লীগ সরকারের পতনের পর অন্তর্বর্তীকালীন সরকারের সময়েও চট্টগ্রাম বন্দর বিদেশিদের হাতে তুলে দেওয়ার পায়তারা থেমে থাকেনি। বন্দরের চেয়ারম্যান রিয়ার এডমিরাল এস এম মনিরুজ্জামানই উক্ত কার্যক্রমের মূল কারিগর। এছাড়াও এডমিন প্যানেলের হাবিবুর রহমান, যিনি আওয়ামীলীগ আমলের বিসিএস সচিব; তিনি সহ আরো বেশ কয়েকজন এসবের সাথে যুক্ত। 

বন্দরকে বিদেশিদের হাতে তুলে দেওয়ার পরিকল্পনার বিরুদ্ধে তখন থেকেই প্রতিবাদ করছে বিএনপি এবং জামাতের ছায়া সংগঠন গুলি। বিএনপি সমর্থিত বন্দরের কয়েকটি সংগঠন কিছুদিন আন্দোলন করে চুপ হয়ে গেলেও জামাতের ছায়া সংগঠন হিসেবে পরিচিত যান্ত্রিক বিভাগের ইসলামী শ্রমিক সংঘ বিক্ষোভ মিছিল, সভা, সমাবেশ প্রতিবাদ জারি রাখে। অতঃপর সম্প্রতি চট্টগ্রাম মহানগর জামাত অফিসিয়ালি বন্দর রক্ষায় দেশি বিদেশি ষড়যন্ত্রের বিরুদ্ধে সবাইকে সোচ্চার হওয়ার আহ্বান জানান। 

এর মাধ্যমে জামাতের দেশপ্রেমের জজবা ফুটে উঠেনি বরং পাঁচ আগস্ট পরবর্তী সময়ে তাদের পূর্ববর্তী চ্যারিটি ফার্ম টাইপ রাজনীতি থেকে বের হয়ে বাস্তবিক রাজনীতি করার মনোবাসনাই ফুটে উঠেছে। 

অথচ বাংলাদেশের লাইফলাইন চট্টগ্রাম বন্দরকে ষড়যন্ত্রের হাত থেকে বাঁচানোর এত সুন্দর রাজনীতিকে কয়জন এপ্রিসিয়েট করেছে? সন্তোষ ইস্যুতে যারা সমালোচনা করেছে তাদের মাঝ থেকেই বা কয়জন জামাতের এই রাজনীতিকে বাহবা দিয়েছে বা ধরতে পেরেছে? অনেকাংশেই পারেনি। 

সুতরাং দেখা যাচ্ছে জামাতের সমালোচনা যতটা হচ্ছে, সেই তুলনায় তাদের ভাল কাজসমূহের প্রশংসা হচ্ছে না। বরং আদর্শিক, রাজনৈতিকভাবে তাদের প্রতিটি প্রতিপক্ষই ব্যাশিং করাটাকে শিল্পের পর্যায়ে নিয়ে গেছে। কেউ কেউ এটাকে নিজের প্রফেশন হিসেবেও কবুল করেছেন।

যাইহোক, চট্টগ্রাম বন্দর ইস্যুটির মত সন্তোষ শর্মা ইস্যুটিও জামাতের পাঁচ আগস্ট পরবর্তী নতুন রাজনীতি। আমি বিশ্বাস করি, এখানে সমালোচনা হওয়াটাই যৌক্তিক কারন এদেশে শ্যাডো রিক্রুটিং পলিটিক্যাল স্ট্রাকচারের উল্লেখযোগ্য একটি উদাহরণ সন্তোষ শর্মা। কিন্তু সন্তোষ শর্মার পুরো বক্তব্যটি শুনে আমার কাছে মনে হয়েছে, পাঁচ আগস্টের পর ভারতীয় গোয়েন্দা সংস্থার মিডিয়া উইং কতৃক বাংলাদেশের ইসলামিস্টরা যে ট্যাগ খেয়েছিল, সেটা অনেকাংশেই ডিব্যাঙ্ক হয়েছে। 

আপনাদের নিশ্চয়ই মনে থাকবে, ফ্যাসিস্ট পতনের পরপরই ভারত তার মিডিয়া উইংয়ের মাধ্যমে প্রচার করতে শুরু করে 'বাংলাদেশে ইস্লামিস্টদের উত্থান হয়েছে'। শুধুমাত্র তাই নয়, তাদের মেইনস্ট্রিম পত্রিকা গুলি ‛জামাত ইসলাম' এবং 'ইসলামী ছাত্রশিবির' এর নাম মোটাদাগে কোট করে নিউজ করেছিল, ‛বাংলাদেশে সরকার পতনের পেছনে তাদের হাত আছে’। এমনকি পাঁচ আগস্টের পর হিন্দুদের যত গুলি মন্দির, বাড়িঘরে হামলা হয়েছে তার দায়ভার ভারতীয় মিডিয়া এদেশের মুসলমান/ইস্লামিস্টদের উপর চাপিয়ে দিয়েছে। 

কিছুদিন আগে যুক্তরাষ্ট্রের ন্যাশনাল সিকিউরিটি এডভাইজার তুলসী গ্যবার্ডকে দিয়েও তারা এদেশের মুসলমানদের জ ঙ্গি তকমা দেওয়ানোর চেষ্টা করেছে। 

এইযে ভারতীয় ইন্টিলিজেন্স নিয়ন্ত্রিত মিডিয়া একচেটিয়াভাবে এদেশের মুসলমানদের ট্যাগ দিতে ব্যস্ত, সেই জায়গা থেকে ইন্টারিমের কয়েকটি অফিসিয়াল স্টেটমেন্ট ব্যতীত কয়জন হি ন্দু নেতা প্রটেস্ট করে বলেছে বাংলাদেশে পাঁচ আগস্টের পর সংখ্যালঘুদের উপর যতটুকু অত্যাচার হয়েছে, তার সাথে ধর্মপ্রাণ মুসলমান কোনোভাবে জড়িত নয়? সোশ্যাল মিডিয়ায় কিছু বিবেকবান হি ন্দু ভাই বোন ব্যতীত কেউই বলেনি। 

আপনি যদি সন্তোষের বক্তব্য শুনে থাকেন, খেয়াল করে দেখবেন তিনি স্পষ্ট বলেছেন “এদেশের হি ন্দু নির্যাতনের সাথে কোনো ধর্মপ্রাণ মুসলিম জড়িত নয়। কারা জড়িত সেটা আপনারা খুব ভালভাবেই জানেন”

অর্থ্যাৎ পাঁচ আগস্টের পর জয়শঙ্কর, অজিত দোভালরা হি ন্দু আমেরিকা ফোরাম কিংবা অস্ট্রেলিয়ান জিউস কমিউনিটিকে লবিং করে বাংলাদেশের মুসলমানদের বিরুদ্ধে সংখ্যালঘু নির্যাতনের যে ন্যারেটিভ দাড় করাতে চেয়েছিল, সেটা কিছুটা হলেও সন্তোষ শর্মার বক্তব্যের মাধ্যমে নিউট্রলাইজ হয়েছে।

সন্তোষ শর্মা যদি সত্যিই র এর এজেন্ট হয়, তাহলে জামাতকে আরো বিশেষভাবে ধন্যবাদ দেওয়া উচিত যে, তারা র এর এজেন্টকে দিয়েই র এর ন্যারেটিভ ডিব্যাঙ্ক করিয়েছেন। আর এটাই রাজনীতি। 

সন্তোষরা কখনোই জামাতের কোর লেভেলে এক্সেস পাবেনা। উইন উইন সিচুয়েশনে যেহেতু খেলতে হবে তাই সন্তোষরা কিছুটা ফ্যাসিলিটি ঠিকই পাবে আর জামাতও প্রয়োজনের তাগিদে সন্তোষদের নেটওয়ার্ক ব্যবহার করবে।
